Lean kehitysmalli pyrkii minimoimaan projektin kehityssyklissä esiintyvän "wasten" eli turhan, asiakkaalle arvoa tuomattoman, työn määrän. Tämä edellyttää muun muassa asiakkaan kanssa jatkuvasti hyvässä
kommunikaatioyhteydessä pysymisen ja työn tekemisen lyhytaikaisissa iteraatioissa, jotta kehitystyö on valmis reagoimaan asiakkaan toivomiin muutoksiin. Hyväksi wasten karsijaksi on myös huomattu
jatkuva ohjelmiston kanssa eksperimentointi. Eksperimentoinnin perusteella lisätyn ominaisuuden tuomaa arvoa ja sen vaikutusta asiakastyytyvyyteen on helppo arvioida ja arvon parantamista edistäviä 
keinoja on helpompi löytää. Eksperimentoinnin jälkeisten päätösten teko uuteen ominaisuuteen liittyen tulisi tehdä käyttäjiltä hankitun datan pohjalta johtoryhmän arvausten sijaan.
Päätösten syntymisen nopeus ja oikeudellisuus on merkittävää etenkin pienemmissä yrityksissä, joissa väärät päätökset voivat johtaa yrityksen "menetetyn tuoton polulle", joka voi pahimmillaan
johtaa jopa konkurssiin. Jatkuvasti kehittyvä Internet ja IOT nostavat eksperimentoinnin arvoa jatkuvasti niiden tuodessa käyttäjää lähemmäs ohjelmiston kehittäjiä. 
