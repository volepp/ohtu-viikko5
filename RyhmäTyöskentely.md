Kyky työskennellä ryhmässä on lähes pakollinen ominaisuus ohjelmistokehitysalalle pyrkiville. Nykyään suositut ketterät ohjelmistokehitysmallit
painottavat hyvää kommunikaatiota ja tiimin itseorganisoituvuutta. Nämä asiat edellyttävät tiimissä työskentelevältä yksilöltä
taas hyvää ryhmätyökyvykkyyttä. Huono ryhmätyökyvykkyys voi johtua esimerkiksi kokemattomuudesta tai henkilön huonoista
sosiaalisuuteen liittyvistä luonteenpiirteistä, jotka hankaloittavat yksilön työskentelyä ryhmässä. Muun muassa itsepäisyys, 
muiden väheksyminen tai yhteistyöhaluttomuus voidaan lukea huonoihin luonteenpiirteisiin ryhmätyön saralla. Kokemattomuuden
aiheuttamiin ryhmätyössä esiintyviin ongelmiin tarjoaa avun ohjelmistokehityksessä laajasti käytetyt ketterät menetelmät kuten
Scrum, joka ohjaa tiimiä kommunikointi- ja ryhmätyötavoissa.
