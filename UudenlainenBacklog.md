Jeff Patton kirjoittaa artikkelissaan "The New User Story Backlog is a Map" hänen havaitsemistaan ongelmista niin sanotussa "flatissa" backlogissa ja hänen ja hänen kolleegansa kehittämästä
vaihtoehtoisesta lähestymistavasta backlogin hallintaan.

Patton tulkitsee "flatin" backlogiin seuraavasti: "Päässäni näen puun, jonka runko on rakennettu ohjelmistoa ajavista tavoitteista ja sen tuomista hyödyistä; suuret haarat ovat käyttäjiä, pienet heidän
tarvitsemiaan kyvykkyyksiä ohjelmassa. Puun lehdet ovat user storyja, jotka ovat tarpeeksi pieniä sijoitettavaksi projektin kehitysiteraatioihin. Kaiken tämän asiakkaan tavoitteiden ymmärtämisen jälkeen
minusta tuntuu, että revimme puusta kaikki sen lehdet ja kokoamme ne säkkiin, jonka jälkeen kaadamme puun. Niin minä tulkitsen "flatin" backlogin." Tämän jälkeen Patton alkaa esitellä kolleegansa
kanssa kehiteltyä mallia backlogista, jossa ohjelman alkuperäinen konteksti ei unohdu matkan varrella.

Mallissa jota hän kutsuu "story map":iksi ideana on ensin muodostaa ohjelman "aktiviteeteistä" eli asioista, jota käyttäjä voi tehdä, lineaarinen vasemmalta oikealle luettava aikajana. Janalla pyritään
kuvaamaan järjestystä, jossa käyttäjä asiat tekee. Aktiviteettien alla aktiviteetti on jaettu pienemmiksi paloiksi, jotka aktiviteetin muodostavat. Hän käyttää esimerkkinä sähköpostipalvelua, jossa
aktiviteettina voisi olla "sähköpostien hallitseminen", joka hajoaa pienempiin osiin kuten "viestin lähetys" ja "viestin lukeminen". Näitä osia Patton kutsuu "taskeiksi". Lopuksi nämä taskit
hajotetaan vielä pienempiin osiin, jossa käydään taskiin liittyvät yksityiskohdat läpi. Nämä osat priorisoidaan siten, että mitä ylempänä "sub-task" on, sitä tärkeämpi se on taskin toimivuuden kannalta.

Eräs tärkeä osa mallia on se, että taskeja ei tehdä "flatin" backlogin tavoin ylhäältä alas prioriteettijärjestyksessä riippumatta siitä, minkä featuren toteutukseen ne liittyvät. Story mapissa taskeja
toteutetaan oikealta vasemmalle rivi kerrallaan. Täten ohjelman jokainen tärkeä osa-alue kehittyy pikku hiljaa tasaisesti muiden featureiden mukana.
